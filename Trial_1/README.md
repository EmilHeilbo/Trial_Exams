# Simpel\* Klient og Server

Klienten sender en række tal til serveren i form af tekststykker (f.eks.: "82", "19", "43", "2" og "61"), og serveren svarer for hver gang om tallet er lige eller ulige (f.eks.: "lige", "ulige", "ulige", "lige" og "ulige").

Lav ændringer i dit program, så serveren kun svarer "lige" og "ulige" første gang den modtager et lige eller ulige tal, mens den alle efterfølgende gange, vil svare "igen lige" eller "igen ulige", alt efter om tallet er lige eller ulige (f.eks.: "lige", "ulige", "igen ulige", "igen lige" og "igen ulige").

Lav en testanvendelse, der viser en klient, der gør dette med mindst fem tal. 

[lidt mindre end en normal eksamensopgave, forventet løsningstid ca. 45-50 min.]

*) "Simpel" betyder at serveren ikke skal være flertrådet.
