# Web-applikation i ASP.NET Core MVC

Der skal i det følgende laves en simpel web-applikation til en restaurant. Der er tale om en tidlig prototype, og scenariet og de indgående data er derfor meget simple.

Restauranten har en menu med tre retter: En ret med pasta til 90 kr., en pizza til 70 kr, og en ret med ris til 50 kr. Det er ikke alle kunder der skal betale fuld pris. Børn under 12 år betaler kun halv pris, og ældre der er fyldt 65 år får 20% i rabat.

Du skal lave, og anvende, en klasse Vare, der indeholder oplysninger om en vares navn og (normal) pris.

Der skal laves en side, hvor man kan indtaste kundens alder, og hvilken ret kunden ønsker. I første omgang skal man blot indtaste rettens navn (pasta, pizza eller ris). Efter indtastning af disse data, skal man have mulighed for at se hvor meget kunden skal betale. Du kan selv vælge om du vil vise det på den samme side, eller på en ny side.

Lav ændringer i dit program, så valg af retten foretages ved hjælp af en dropdown liste, med de tre retter.

Lav ændringer i dit program, så menuen med de tre retter bliver vist på siden, hvor man indtaster kundens alder og valg af ret.

[Programmet skal laves i ASP.NET Core MVC med C#]
